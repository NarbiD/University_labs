# Лабораторна робота. Обчислення за масивом

Написати програму, яка заповнює масив псевдовипадковими цілими числами або числами з текстового файлу, обробляє його й виводить результати обробки в інший файл. 
Розв’язати задачу, використовуючи клас, об’єкт якого містить вказівник на динамічний масив, довжину масиву й довжину його робочої частини. Методи класу: 
- конструктор без параметрів: створює об’єкт з нульовими вказівником і довжинами;
- конструктор з параметром, що представляє довжину масиву: створює динамічний масив заданої довжини, встановлює вказівник на нього й заповнює його псевдовипадковими числами **від 0 до 99**; 
- заповнення масиву числами з потоку (потік класу *istream* є параметром методу). Довжина масиву під час уведення за необхідності збільшується; 
- виведення значень елементів масиву в текст (параметром методу є потік класу *ostream*); 
- обробка масиву;
- деструктор: знищує динамічний масив, якщо він є. 

Вимоги до виконання 

1.Програма має отримати вказівку від користувача, заповнювати масив псевдовипадковими числами чи числами з текстового файлу. 

2.Програма має запитати ім’я файлу у файловій системі, в який виводяться результати. Якщо користувач задає порожнє ім’я, то дані мають виводитися у файл з фіксованим іменем *output.txt*, розташований у папці з програмою. 

3.Написати окрему програму, яка створює текст з вхідними даними для основної програми. Кількість чисел у тексті має бути порядку **10 мільйонів**. 
