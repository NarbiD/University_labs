# Лабораторна робота 1-1. Точка та контур

# Версія 1

Умова:
Треба визначити, чи лежить точка площини всередині контуру, на контурі, або зовні його. Контур визначається параметром (додатним дійсним значенням a), точка – парою дійсних координат (x, y). Вхідні дані задаються користувачем за допомогою клавіатури (спочатку контур, потім точка). Якщо параметр контуру не є допустимим (додатним), програма виводить в окремому рядку екрана повідомлення <<<WRONG PARAMETER>>> і закінчує роботу. 
Контур, що є багатокутником, задано координатами його вершин. 

Варіант 37: Шестикутник: (–a,–a), (0,–a), (a,0) (a,a), (0,a), (–a,0). 

1. Програма складається з п’яти функцій. Головна функція містить оголошення змінних (це параметр контуру, точка й, можливо, інші) та виклики інших чотирьох функцій: 
- функція введення параметра контуру getCont, 
- функція введення точки getPoint, 
- функція визначення, як розташована точка відносно контуру wherePoint,
- функція виведення результатів outResults. 
2. Програма не має глобальних змінних. Це стосується й подальших версій.
3. Функція getCont повертає дійсний параметр контуру. Якщо її виклик повернув 0 або від’ємне значення, то головна функція виводить повідомлення <<<WRONG PARAMETER>>> і закінчує роботу.
4. Функція wherePoint повертає значення, що відповідають розташуванню:
- –1, якщо точка всередині контуру, 
- 0, якщо на контурі, 
- 1, якщо за межами контуру. 
5. Функція outResults отримує ознаку розташування –1, 0, або 1 і виводить повідомлення, відповідно, IN_C, ON_C, OUT_C. 
7. На початку програми записані прототипи всіх функцій, окрім головної, далі головна функція, далі – решта функцій. 


# Версія 2 («відстань») 
Умова:
Обчислити відстань від точки до контуру (це найменша з відстаней від точки до точок контуру). Відстань від’ємна, якщо точка всередині контуру, і додатна, якщо за межами. Після повідомлення про розташування точки програма виводить відстань. 
Вимоги до виконання 
1. Додана функція distPointCont, яка обчислює й повертає відстань від точки до контуру. Параметри-значення функції – параметр контуру, координати точки й, можливо, ціла ознака розташування точки відносно контуру. 
2. Додана функція outPoint, яка отримує координати точки й виводить їх у вигляді (x; y). 
3. Додана функція outCont, яка отримує параметр контуру й виводить його у вигляді [a]. 
4. Дороблена функцію outResults. Її параметри – координати точки, параметр контуру, ознака розташування й відстань. Вона виводить точку, повідомлення про розташування точки, параметр контуру, у наступному рядку слово DISTANCE і відстань. 
